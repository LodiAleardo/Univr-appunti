Un circuito logico proposizionale è una formula fatta da variabili, not, and e or. Il suo valore
di verità può essere vero o falso e si può determinare una volta fissate le variabili che si
considerano vere. Una enumerazione delle variabili da considerarsi vere è detta assegnamento di verità
per le variabili.

Due circuiti sono detti equivalenti se hanno lo stesso valore di verità in ogni possibile assegnamento
delle variabili. Per esempio, "and(a, a)" è equivalente ad "a" e "or(v, not(v))" è equivalente a "not(and(w, not(w)))".

Le variabili libere in un circuito sono le variabili che sono usate nel circuito.

Trovate le classi Assignment.java e Circuit.java, già complete. Si noti che è già implementato il metodo equals()
fra circuiti, che permette di determinare se due circuiti sono equivalenti. Scopo del lavoro sarà adesso
completare le sottoclassi Variable.java, Not.java, And.java e Or.java di Circuit.java, completando i loro
metodi isTrueIn(), freeVariables() e toString(). Il metodo isTrueIn() determina se il circuito è vero
in un assegnamento. Il metodo freeVariables() restituisce un array contenente le variabili libere nel
circuito, in un qualsiasi ordine ma senza ripetizioni. Il metodo toString() restituisce una rappresentazione
stringa del circuito.

Trovate inoltre cinque classi di test JUnit. All'inizio la maggior parte dei test falliranno, poiché il codice
non è completo. Quando avrete realizzato tutto correttamente, i test dovranno avere tutti successo. Si noti che
questi test possono essere utili prima di iniziare l'implementazione del codice mancante, come documentazione
di quello che si intende ottenere alla fine.
