Si scriva una classe Television.java che implementa un televisore,
sintonizzato su un canale. Tale classe deve avere un costruttore pubblico
senza argomenti che crea un televisore sintonizzato sul canale numero 1.
Inoltre deve avere i seguenti metodi pubblici:

• getChannel, che restituisce il numero del canale su cui il televisore
  è sintonizzato;
• setChannel, che riceve come argomento il numero intero di un canale
  e sintonizza il televisore su tale canale;
• toString, che restituisce una stringa che descrive il televisore, del tipo:

******************************
*        canale cinto        *
******************************

In particolare, il canale 1 si chiama rave uno, il canale 2 rave due, il
canale 3 rave tre, il canale 4 tele squatto e il canale 5 tele cinto. Tutti
gli altri canali si chiamano canale sconosciuto. La larghezza della stringa
ritornata deve essere la stessa per tutti i nomi dei canali (nell’esempio,
30 caratteri). Ogni altro metodo, costruttore o campo deve essere dichiarato
private.

Si definisca la classe Command.java che ha un unico metodo, astratto, chiamato
execute, senza argomenti e che ritorna void. Si definisca una sottoclasse
SetChannelCommand.java di Command.java il cui metodo execute sintonizza un
televisore su un canale indicato con un numero intero. Il televisore e il
canale devono essere passati al costruttore. Si definisca un'implementazione
EmptyCommand.java di Command.java il cui metodo execute non fa nulla.

Si definisca quindi una classe Controller.java che implementa un telecomando
di un televisore, con solo 7 pulsanti a disposizione, identificati con
0 ... 6. Un telecomando si crea con un costruttore pubblico con un
solo argomento: il televisore a cui il telecomando è connesso. L’effetto è
di costruire un telecomando in cui la pressione del tasto

0. sintonizza il televisore su rave uno;
1. sintonizza il televisore su rave due;
2. sintonizza il televisore su rave tre;
3. sintonizza il televisore sul canale di numero intero successivo a quello attuale;
4. non fa nulla;
5. non fa nulla;
6. non fa nulla.

La classe Controller.java deve avere anche i metodi pubblici:

• pressKey, che preme il pulsante il cui numero è passato come argomento
  (tra 0 e 6, non controllate);
• programKey, che riceve come argomento il numero intero di un pulsante
  (tra 0 e 6, non controllate) e un comando, e fa sì che da quel momento
  quel pulsante eseguirà quel comando.

Ogni altro metodo, costruttore o campo deve essere dichiarato private.

Si scriva una classe di test JUnit con almeno tre metodi di test che
verificano alcuni usi delle classi sviluppate.
